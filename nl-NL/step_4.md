## Willekeurige tekens

Laten we een programma maken om een willekeurig teken voor je wachtwoord te kiezen.



+ Open de lege Python-sjabloon Trinket: <a href="http://jumpto.cc/python-new" target="_blank">jumpto.cc/python-new</a>.
+ Maak een lijst met tekens, opgeslagen in een variabele met de naam `tekens`.

    ![schermafbeelding](images/passwords-chars.png)

+ Om een willekeurig teken te kiezen, moet je een `import` doen van de `random` module.

    ![schermafbeelding](images/passwords-import.png)

+ Nu kun je een willekeurig teken uit de lijst kiezen en het opslaan in een variabele met de naam `wachtwoord`.

    ![schermafbeelding](images/passwords-choose.png)

+ Tot slot kun je je (zeer korte!) wachtwoord op het scherm afdrukken.

    ![schermafbeelding](images/passwords-print.png)

+ Test je project door op 'Run' te klikken. Je zou een enkel willekeurig teken op het scherm moeten zien.

    ![schermafbeelding](images/passwords-test-letters.png)

    Als je het programma een paar keer uitvoert, moet je verschillende tekens zien verschijnen.

+ Een wachtwoord is niet erg veilig als het alleen letters bevat. Voeg wat cijfers toe aan je `tekens` variabele.

    ![schermafbeelding](images/passwords-numbers.png)

+ Test je code een paar keer opnieuw en je zou moeten zien dat er soms een cijfer wordt gekozen.



